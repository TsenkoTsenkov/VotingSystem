				        Увод
Още от древни времена, с появата на демокрацията като форма на управление, изникват проблеми с осъществяването ѝ, като анонимност на гласуването и метод, по който ще бъде провеждано то. Тези проблеми са валидни и днес и новите технологии, навлизайки, се опитват да ги решат, като по този начин променят и подобряват начина на живот на хората.
Една от новите технологии е Биткойн блокчейн(криптографична счетоводна книга) технологията, създадена през 2008 година от псевдонима Сатоши Накамото. С появата на децентрализираната криптовалута Биткойн и нейното развитие се вижда как тя може да замени утвърдените банкови и счетоводни институции, като предложи по-добра цена, бързодействие и анонимност.
През 2013 година Витали Бутерин измисля и създава Етериум - “глобална open-source платформа за децентрализирани приложения”, чрез който се революционизира използването на блокчейн технологията, като фокусът не е в това да се превърне в по-използвана криптовалута, а в това чрез нея да могат да се създават приложения, като се използват smart contract-и или на български - “умни договори”. Това са програми, които се съхраняват и изпълняват в Етериум блокчейн, като съставят бизнес логиката на децентрализираните приложения. Може да се каже, че те заменят сървърната част (backend-a) в обикновено приложение. Ентусиастите наричат Етериум основата на новата интернет ера”, или “web3”. Това е така, защото децентрализираните приложения получават благата от криптовалута и блокчейн технология. Такива приложения могат да са сигурни, което означава, че щом са “качени” на Етериум, те винаги ще работят както са програмирани и никоя организация или човек не може да ги манипулира по друг начин.
Това прави Етериум подходящ за създаването на система за гласуване, чрез която хората ще могат да са сигурни, че гласът им ще бъде преброен. И целта на дипломната работа е такава: Да се създаде електронна децентрализирана система за гласуване, чрез която потребителите лесно да могат да създават и да участват в персонализирани категории за гласуване, които да отговарят на конкретните им интереси. Задачите, които са поставени са:
    1. Създаване на нова организация и добавяне/махане на членове в нея посредством Metamask акаунти
    2. Добавяне/махане на категории за гласуване
    3. Създаване на ново предложение за решение към определена категория
    4. Възможност за гласуване на всеки член по текущите предложения
    5. Възможност за делегиране на вот от един член към друг
    6. Възможност за гледане на минали гласувания и статистика за тях
    7. Имплементиране на алгоритъм за подобряването на анонимността
    8. Потребителски интерфейс за приложението


